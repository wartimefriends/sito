+++
title= "Il Bambino in Divisa"
+++

con la prefazione di Nevio Casadio
<br>
<img src="/images/files/Copertina_gino.jpg" border="1" bordercolor="black" width="290" height="418"> 

<br>
Pubblicato nel 2014 - Esaurito.

1944: tra Alleati e Nazifascisti infuriano i combattimenti intorno
a Cassino. Un bimbo di appena 5 anni si trova solo
e scaraventato dalla vita nel teatro di guerra sui monti del Frusinate.

Per settimane, forse mesi, sopravvive cibandosi di erba ed ogni cosa
riesca a trovare in mezzo a quello sfacelo.
Quando, una notte, due soldati canadesi di ritorno dal fronte si imbattono
nel piccolo, trovano davanti a loro quasi un animale selvatico:
Gino - questo si scoprirà essere il suo nome - parla a malapena
e attira l’attenzione dei militari guaendo come un lupo tra la
boscaglia. Paurosamente denutrito, viene tratto in salvo dai Canadesi
che - non riuscendo a rintracciare nessun parente del bambino - lo
“adottano”, portandolo con sé verso nord mentre avanza il Fronte della
Campagna d’Italia.

Al piccolo Gino verrà assegnata una divisa e sarà messo a ruolo come Caporal Maggiore, divenendo
famoso, anche sui giornali d’Oltreoceano, come il little soldier boy. I soldati della Foglia
d’Acero faranno a gara per prendersene cura ma quando il loro contingente sarà costretto a
partire per le battaglie sul Fronte Nord Occidentale, il bambino ricomincerà la vita «da civile»
in una famiglia di Ravenna che si prenderà cura di lui.

Nonostante i suoi nuovi genitori facciano di tutto per rintracciarne le radici, Gino rimane
senza un’identità certa fino a quando noi del gruppo Wartime Friends,
ci imbattiamo casualmente in una sua fotografia… 
La nostra febbrile investigazione  porterà alla luce i contorni di una storia toccante e sconvolgente. 

Una delle pagine più intense dell’intera Seconda Guerra Mondiale, rimasta sepolta per quasi settant’anni.

**Links to news releases and other stories**

[Operation Husky: Then and Now, and The Story of Gino Farnetti-Bragaglia](http://www.carleton.ca/npsia/cu-events/operation-husky-gino-farnetti-bragaglia/)

[Dinner Honouring Gino Farnetti-Bragaglia’s story](http://peacethroughvalour.wordpress.com/events/dinner-honouring-gino-farnetti-bragaglias-story/)

[Campagne d’Italie: 70 ans plus tard, l’orphelin italien arrive au Canada (PHOTOS/VIDÉO)](http://www.45enord.ca/2014/06/campagne-ditalie-70-ans-plus-tard-lorphelin-italien-arrive-au-canada/)

[Canadians honoured for WW II rescue of Italian boy](http://www.yellowbullet.com/forum/showthread.php?p=21223698)
