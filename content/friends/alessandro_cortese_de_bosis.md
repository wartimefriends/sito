+++
title= "Alessandro Cortese de Bosis"
+++

<img src="/images/friends/cortese de bosis.jpeg" width="248" height="360"><br>

**Alessandro Cortese de Bosis**, (Roma, 1926), è un ex diplomatico italiano. Nato a Roma da famiglia di letterati e antifascisti - suo nonno era Adolfo De Bosis, suo zio fu Lauro, l'autore del famoso "volo su Roma", e sua zia Virginia Vacca, studiosa dell'Islam - si laureò nel 1948 all'Università di Roma in giurisprudenza, intraprendendo la carriera diplomatica nel 1955.
Nel 1956 fu vice console a Parigi, mentre dal 1958 fu membro della Delegazione permanente d'Italia presso l'O.E.C.E., sempre a Parigi. Dopo diversi incarichi tra Roma, Budapest e Parigi, nel 1962 venne destinato a Mosca, Unione Sovietica, dove rimase fino al 1966, quando fu trasferito a Washington, negli Stati Uniti.
Rientrato in patria nel 1969, nel 1976 divenne Console generale a New York. Nel 1982 fu promosso ad Ambasciatore d'Italia in Ungheria, incarico che lascerà l'anno seguente, con la nomina a Direttore Generale delle Relazioni Culturali del Ministero degli Esteri.
Nominato nel 1985 ambasciatore a Copenaghen, in Danimarca vi rimase fino al 1990 quando fu trasferito presso il Quartier generale della Forza Multilaterale e Osservatori per il Sinai in Roma, con l'incarico di Consigliere Diplomatico.
Lasciata la diplomazia, una volta in pensione, si dedica ad iniziative culturali, come la curatela delle opere e della memoria dello zio Lauro De Bosis, poeta e aviatore antifascista.
Sua moglie era la pianista Marina Boesch (pronipote di Aurelio Saffi), morta nel 2012.
Dal 2013 è presidente della Associazione nazionale combattenti forze armate regolari guerra di Liberazione (ANCFARGL).

Autore di molti libri, fra i quali “In Terra di Nessuno: gli Ufficiali Italiani con i Reggimenti Alleati” in cui racconta la sua esperienza in qualità di ufficiale di collegamento con il 6°/13° Frontier Force Rifles dell’8° Divisione Indiana. 
Quando gli viene chiesto perché ha sentito il bisogno di arruolarsi, risponde: “E’ molto semplice. Mi serviva di fare l’autostop fino alle Alpi per liberare l’Italia. Voi me ne avete data la possibilità”. 

<hr>

<h2>Conversazioni con l'Ambasciatore</h2>

<ul>
	<li><a href="/../interviews/dialogues_with_the_ambassador/victoria_cross_ali_hadar">Ali Haidar Victoria Cross nell’approsimarsi di due Anniversari 9 aprile e 21 agosto</a></li><br>
	<li><a href="/../interviews/dialogues_with_the_ambassador/ancora_war_cemetery">I Soldati Caduti che riposano nel Cimitero di Guerra di Ancona</a></li><br>
</ul>