+++
title= "Rose per la pace"
+++

<a href="/images/files/rosepace_1.jpg" target=_blank><img src="/images/files/rosepace_1.jpg" title="Rose di John"></a>


Gli alunni delle classi quinte della scuola primaria Berti di Bagnacavallo hanno partecipato, mercoledì 17 aprile 2019, al momento conclusivo di un progetto dedicato alla memoria della seconda guerra mondiale nel nostro paese. Presso il Giardino dei Semplici, coordinati dall’Associazione Wartime Friends e accompagnati dalle insegnanti, ragazze e ragazzi hanno piantato alcune “Rose per la pace” supportati dai volontari di Cercare la Luna.

L’iniziativa rientra in un più ampio progetto sul tema della pace dedicato alle scuole ed è nata su proposta degli alunni stessi, che hanno deciso di ripristinare alcune delle ventiquattro rose donate nel 2006 dall’ex militare John Thurlby, cittadino onorario di Bagnacavallo residente a Stone, città inglese amica di Bagnacavallo. Assieme ad Alan Corlett Wood, Thurlby combatté nella nostra zona gli ultimi mesi della seconda guerra mondiale.

Erano presenti all’iniziativa la presidente dell’associazione dei gemellaggi Amici di Neresheim, il sindaco di Bagnacavallo e l’assessore alle Politiche educative.

<a href="/images/files/rosepace_2.jpeg" target=_blank><img src="/images/files/rosepace_2.jpeg" title="Rose di John"></a>

<a href="/images/files/rosepace_3.jpeg" target=_blank><img src="/images/files/rosepace_2.jpeg" title="Rose di John"></a>
